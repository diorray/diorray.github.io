---
layout: post
title: Futbol
---

20 küsür baldırı çıplak insanın bir meşin yuvarlak peşinde oradan oraya koşturması bana çok sıkıcı geliyor. Bu baldırı çıplakların kaç gol atıp, kaç gol yiyeceğini tahmin edip para kazanmaya çalışanlar daha da garip geliyor bana. Hele hele bu baldırı çıplaklar için adam yaralayan hatta öldüren insanlara çok ama çok daha şaşırıyorum. Fakat bardağı taşıran son damla dün hayatı futbol olan, kafayı futbolla bozmuş (ciddi söylüyorum), her türlü muhabbeti futbola bağlayabilen bir arkadaşımın söylediği şu cümleydi: 
"Futbol bir dindir, ben de bu dine inanıyorum."

Neyse bu adamın hayatını futbolla anlamlandırmak istemesi çok doğal. Zaten şakirtin teki, futboldan arta kalan zamanlarında namaz kılan, sohbetlere katılan birisi. Fakat şakirt olmayan, dinle uzaktan yakından alakası olmayan, gelir düzeyi ve eğitim düzeyi gayet yüksek olan adamlar bile futbolla yatıp futbolla kalkıyor. Hemcinslerimin büyük çoğunluğu futbolla zehirlenmiş vaziyette. Sarının yanına kırmızı mı lacivert mi gelir diye tartışan adamlar, birbirlerine bıçaklarla hatta tabancalarla saldıranlar, sevgilileri futbol hastası diye kendinden ödün veren ve futbol hastası olan kezbanlar...

Anlamıyorum bu durumdan sadece ben mi rahatsızım? Futboldan iğreniyorum lan resmen! Kendimi ne kadar kasarsam kasayım 15 dakikadan fazla tahammül edemiyorum maçlara. Futbolcular ve teknik heyet parayı hamuduyla götürürken bu avamlara ne oluyor anasını satayım? Bunlar yakında din hanesine "futbolizm" de yazdırırlar...

Belki de bulunduğum çevrede futbolla uzaktan yakından alakası olmayan tek erkek benim. Ulan kızlar bile son zamanlarda kafayı futbolla bozmaya başladı. Zaten Türk kızları birer iticilik abidesiyken (genel olarak), fanatik bir Türk kızından daha itici ne olabilir ki? Bir de futboldan anlamıyorum diye benim erkekliğimi sorgulamaya kalkan oluyor. Onlara sorduğum şu sorudan ciddi bir cevap alamadım. Ya güldüler ya da "Fesuphanallah" deyip sıvıştılar hemen: 
"Futbol sevmek erkekliğin ilk kuralı mıdır?"

Futbolu fanatizm boyutlarında seven hatta tapan bir insanın zekasından ve başarılarından şüphe ediyorum.
